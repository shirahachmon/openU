הפרדיגמה הפרשנית התפתחה מתוך כמה מסורות תיאורטיות שונות.
אחת מהן היא גישת האינטרקציוניזם הסימבולי.
שעלתה בשנות העשרים של המאה העשרים,
דרך תיאוריות של הוגים כמו ג'ורג הרברט מיד
הרברט בלומר, ומאוחר יותר הרווין גופמן.
מסורת נוספת וחשובה היא הגישה הפרשנית באנתרופולוגיה,
שהתחילה עם עבודותיו של האנתרופולוג קליפורד גירטס.
הפרדיגמה הזו מסתכלת על האדם עצמו.
האדם נתפס כיצור חברתי,
שיש לו כוח ליצור ולפעול בסביבתו.
לפי הפרדיגמה הפרשנית,
מה שמבחין בין האדם לבעלי חיים אחרים הוא היכולת לחשוב.
האדם לא מגיב באופן פסיבי לגורמים בתוכו או בסביבתו,
אלא מפרש אותם ומגיב על סמך הפרשנות,
ותמיד כחלק מתוך הקשר חברתי נתון.
כלומר אי אפשר להבין את החברה רק על בסיס התנהגותם של יחידים,
בלי להתייחס לקיומן של קבוצות ארגונים, ורעיונות חברתיים שקדמו ליחידים.
לכן על פי הפרדיגמה הפרשנית,
צריך לבחון את ההתנהגות של האדם,
בהקשר החברתי שלה ולא במנותק ממנו.
כפי שעושות תיאוריות פסיכולוגיות למשל.
בהתאם הפרדיגמה הפרשנית מתמקדת בדרכים,
שבהן יחידים וקבוצות חברתיות,
מבנים את המציאות החברתית באמצעות יחסי הגומלין ביניהם.
בראייה הזאת של העולם החברתי,
השחקנים החברתיים בוחנים ומפרשים את מה שנמצא,
ומה שקורה סביבם.
ומגיבים בהתאם.
הם משדרים מסרים ומנהלים משא ומתן עם השחקנים האחרים,
וכך הם מבנים בעצמם את אותה מציאות חברתית שבה הם חיים.
למשל בחברות רבות נהוג לחשוב שיש הבדלים מהותיים בין גברים לבין נשים.
התפיסות האלה הביאו לכך שכלפי נשים וגברים מופנות ציפיות שונות,
ושיש להם תפקידים שונים בחיי המשפחה ובחיים החברתיים.
למשל התפיסה שנשים הן חמות יותר ורגישות יותר,
ולכן מתאימות יותר למשימות חברתיות רכות,
כמו גידול ילדים ולא לעבודה מאומצת.
אבל מחקרים רבים מראים שההבדלים האלה הם אינם בהכרח קיימים בפועל,
כלומר האמונה החברתית בהבדלים בין המגדרים,
הפכה בחברות רבות לסוג של מציאות,
שקשה מאוד היום לשנות.
בגלל שהיא נראית לנו כמובנת מאליה ובלתי ניתנת לערעור.
כדי להבין את התהליכים האלה של הבנייה חברתית,
הפרדיגמה הפרשנית מתמקדת ברמה המיקרו חברתית.
זאת אומרת היא בוחנת שפה, סמלים, והתנהגויות יומיומיות.
ואת המשמעות המיוחסת להם.
סמל הוא אובייקט מוחשי או מופשט,
שמחליף או מייצג דבר אחר.
חוקרים פרשניים הצביעו על חוגים שונים של סמלים,
חלקם גלויים יותר וחלקם פחות.
הדוגמא הברורה היא שפה,
שהיא מערכת מורכבת של סמלים.
למשל כאשר אנחנו שואלים אדם אחר מה השעה?
ברור גם לנו וגם לו למה אנחנו מתכוונים.
ובדרך כלל גם נקבל תשובה ברורה ומדויקת על השאלה הזאת מאחרים.
גם מחוות גופניות כמו הצדעה הנהון או לחיצת יד,9
הן משותפות לבני החברה.
סוגים נוספים של סמלים הם למשל אובייקטים כמו חפצים,
כמו בגדים.
וסמלים שמועברים באופן ויזואלי כמו ציורים.
הסמלים משמשים לבטא עמדות תפיסות עולם וסגנונות חיים.
למשל לב הוא צורה גרפית שמסמלת אהבה,
אך אין כל קשר בין האיבר בגוף לבין איך שהוא מצויר.
או בין מה שהאיבר עושה בגוף לבין הרגש שהוא אמור לסמל, אהבה.
סמלים בעצם מבטאים את היכולת של האדם,
לחרוג מעבר למגבלות הטבע הפיזי,
ולבנות עולמות תוכן ומשמעות.
אנחנו משתמשים בהם כל הזמן,
כדי לבטא את המחשבות שלנו האמונות שלנו והשאיפות שלנו.
שהן כולן מופשטות.
הסמלים הופכים אותן למוחשיות.
ועוזרים לנו לפעול כדי לממש אותן.
בעצם כמעט כל אינטראקציה בין אנשים, כרוכה בחילופים של סמלים.
אבל על פי הפרדיגמה הפרשנית,
המקום והמשמעות של סמלים כאלה אינם קבועים.
לאנשים יש יכולת לבחור בין דרכי פעולה שונות,
הם לא חייבים בהכרח לקבל את המשמעויות ואת הסמלים,
שנכפים עליהם מבחוץ.
אלא מסוגלים לגבש משמעויות חדשות.
יש להם מידה מסוימת של אוטונומיה.
מה שנקרא פועלות או Agency
והם משתמשים בה כדי להבין וגם לשנות את המציאות שלהם.
כך הפרדיגמה הפרשנית מפנה את תשומת הלב שלנו אל האינטראקציות בין בני האדם,
ולאופן שבו הסמלים שאנחנו משתמשים בהם,
משמשים אותנו כדי לפענח את מה שאחרים אומרים או עושים.
חוקרים בפרדיגמה הזאת שואלים מה הם הסמלים המרכזיים של בני החברה.
אילו פרשניות שונות נותנים לסמלים האלה,
האם יש ויכוח או מאבק סביב הגדרתם של סמלים,
וסביב המשמעויות שניתנות להם?
ואיך הפרשנות המתמשכת שלהם,
מכוננת בפועל את היחסים החברתיים בין בני החברה?
גם על הפרדיגמה הפרשנית נמתחו ביקורות שחשוב להכיר ולהבין.
קודם כל טענו שהיא נוטה לוותר על שיטות מדעיות מקובלות,
ובעיקר על שיטות כמותניות.
לטובת ניתוח איכותני וסובייקטיבי.
דבר שני ההתמקדות באדם החברתי כיחידת הניתוח,
נוטה להביא להתעלמות גם מתהליכים פסיכולוגיים,
כמו דחפים צרכים, מניעים שאיפות ורגשות.
וגם מתהליכים מקרו חברתיים.
ושלישית,
ההתייחסות לפרשנות מתמקדת בכאן ובעכשיו של העולם החברתי,
והיא לפעמים מנותקת מהממדים ההיסטוריים התרבותיים והחברתיים הרחבים.
למרות הביקורות המשמעותיות האלה,
הפרדיגמה הפרשנית מילאה ועדיין ממלאת תפקיד חשוב במדעי החברה.
פרדיגמות אחרות נבנו במידה רבה על בסיס הביקורת עליה,
למשל הפרדיגמה הביקורתית שהוצגה קודם לכן.
אז איך הפרדיגמה הפרשנית מתייחסת לחקר תרבות הארגון?
ארגון, על פי הפרדיגמה הפרשנית,
הוא מושג שקיים רק במוחם של מקימי הארגון וחבריו.
אין לו קיום ממשי אובייקטיבי מעבר לבני האדם שחברים בו,
ופועלים במסגרתו.
בהמשך לכך,
תרבות ארגונית על פי הפרדיגמה הזו,
היא דפוס של סמלים בעלי משמעות לחברי הארגון.
הדפוס הזה מלמד אותם איך צריך לפעול,
מדוע צריך לפעול דווקא ככה, ובעצם נותן משמעות לפעולות שלהם.
לכן כדי להבין מהי התרבות הארגונית של ארגון,
או של מחלקה מסוימת בתוך הארגון.
ניתוח על פי הפרדיגמה הפרשנית,
ינסה להבין איך נתפסים התרבות הארגונית וסמליה המרכזיים,
בעיניי האנשים השונים המעורבים בחיי הארגון.
למרות שהחוקרים מהגישה הפרשנית בוחנים את נקודת המבט והפרשנויות של היחיד,
המטרה שלהם היא עדיין למצוא את הפרספקטיבה הרחבה יותר.
ואת המשמעויות הקולקטיביות יותר שמיוחסות לתרבות,
על ידי מספר רב של יחידים בארגון.
למשל יתכן שבמסגרת ארגון אחד,
חלק מהעובדים יראה פעילות כמו ישיבת צוות כחשובה,
כיוון שלתפיסתם היא מסייעת בחלופת רעיונות או בפיתוח חשיבה יצירתית.
חלק אחר יחשוב שהחשיבות שלה הוא דווקא בקידום הגיבוש החברתי של חברי הצוות,
וקבוצה שלישית תראה בישיבת הצוות בזבוז זמן,
ותחשוב שאין לה מקום בתהליכי העבודה.
כדי לחץ את המשמעויות והפרשנויות המשותפות או הנפוצות יותר,
חוקרים מהגישה הפרשנית בוחנים את האינטראקציות ואת התהליך,
שבו אנשים משפיעים ומושפעים זה מזה בהבניית המשמעויות המשותפות.
המכונה אינטר סובייקטיביות.
בניגוד לפרדיגמות הפונקציונלית והביקורתית,
לפרדיגמה הפרשנית,
יש הנחה למנהלים אין שליטה מלאה על התרבות הארגונית.
ולכן אין דרך להימנע מפרשנויות מרובות.
זאת אומרת,
היא לא רואה בתרבות ארגונית כמשהו אחד או אחיד,
ההכרה הזאת באפשרות של ריבוי פרשנויות,
מאפשרת גם בחינה של תרבויות משנה בתוך הארגון.
תרבויות משנה אלה יכולות להתקיים סביב מחלקות בארגון,
על פי סוג העיסוק או המקצוע.
על פי צוותי העבודה השונים,
או על פי המעמד של חברי קבוצות שונות בתוך הארגון.
הכרה והתמקדות בתרבויות המשנה,
מאפשרת לראות כיצד מתפתחות ומשתמרות קבוצות בארגון,
שכל אחת דוגלת בערכים שונים ובהבנות שונות של המציאות הארגונית.